---
layout: poem
title: "বাতাসে পরাগের চিহ্ন"
genre: nature
date: 2025-09-08
excerpt: "Finding peace in nature's cathedral"
tags: [forest, trees, sanctuary, peace, solitude]
background_image: "bataseporager.jpg"
---

বাতাসে পরাগের চিহ্ন, খোঁপায় পলাশ পরার
সময় চলে এলো বসন্ত,
বনের ভিতর থেকে উঠছে কলরব --
--চোখ গেলো -- চোখ গেলো -- চোখ গেলো --
এতো রূপের বাহারে চোখ যাওয়ারই কথা ! 
মাটির গোপন প্রাণ প্রস্তুতি নিচ্ছে 
আসন্ন ফাগুয়ার রঙে মাতোয়ারা হওয়ার, 
পঞ্চকোটি পাহাড়ের নিচে শ্যামলী নদীর তীর হতে
ডাক আসে মিলন উৎসবের -- 
তার গাঢ় নীল শাড়ির পাড়ে লেগেছে প্রাণের স্পন্দন 
প্রগাঢ় সবুজ আঁচলে কে যেন বেঁধে দিয়েছে সুর পাগল হাওয়ার 
এই ভোর বেলায় তার কপাল জুড়ে কে পরালো আশ্চর্য সিঁদুর... 
এই সকালে নেশা হলে দোষ দিওনা বসন্ত, 
বন পিওন দিয়েছে ডাক খোঁপায় পলাশ পরানোর !
