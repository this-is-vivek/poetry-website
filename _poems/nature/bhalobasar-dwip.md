---
layout: poem
title: "ভালোবাসার দ্বীপের সন্ধানে"
genre: nature
date: 2025-09-08
excerpt: "সমুদ্রের হৃদয়ের সুর"
tags: [forest, trees, sanctuary, peace, solitude]
background_image: "bataseporager.jpg"
---

সদলবলে সকলে চলে গেছে
আমরা কবে সাগরবেলায় যাবো
অবিরাম ঢেউয়ে ঢেউয়ে পাশাপাশি 
দু পায়ের পাতা ভেজাবো.... 

নুলিয়ার মেয়েগুলো বেচে বেড়ায়
মুক্তা আর ঝিনুকের মালা
আমরা কবে সাগরের তীরে
খুলে দেবো দুজনার বদ্ধ জানালা...

শুনে নেবো সারসার ঝাউবনে
সমুদ্রের হৃদয়ের সুর...
বাতাসে উঠবে বেজে ঘুম ভাঙা
অযুত নক্ষত্রের নুপুর 

আমরা কবে বালুকাবেলায় বসে
তুলে নেবো পাশাপাশি হাতধরা ছবি
আমাদের ঘিরে বয়ে যাবে
মোহনার দিকে যাওয়া প্রেমের অলীক জাহ্নবী

আমাদের রাত্রি ভোর হবে 
তীরে ফিরে আসা তরীদের গানেগানে
আমরা কবে সাগরে যাবো, অনন্যা
এক ভালোবাসার দ্বীপের সন্ধানে....!
