---
layout: poem
title: "গোধূলি পেরিয়ে"
genre: nature
date: 2025-09-08
excerpt: "একটা তালকানা কোকিল ডেকে ওঠে"
tags: [forest, trees, sanctuary, peace, solitude]
background_image: "bataseporager.jpg"
---

মাঝেমধ্যেই ছন্দ ভেঙে ফেলি...
খানাখন্দভরা একটা পথ দিয়ে চলতে চলতে
হারিয়ে ফেলি সুর, তাল, লয়.... 

বিকেলের মনমরা আলোয় কখন যেন
কোমল "গা" আর শুদ্ধ "নি" তে সুর ফিরে আসে,
অথচ আমার "সম"-এ ফেরা হয়না কখনো...
একটা তালকানা কোকিল ডেকে ওঠে
সেগুন গাছের আড়াল থেকে....

বেহালার ছড়ে উঠে আসে - অজস্র আঁচড়ের তীক্ষ্ণ দাগ 

একজোড়া ভাঙা নুপুর হাঁটতে হাঁটতে 
গোধূলি পেরিয়ে চলে যায় সায়াহ্নের দিকে....!
