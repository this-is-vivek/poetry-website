---
layout: poem
title: "দুটোই দরজা"
genre: philosophy
date: 2025-09-11
excerpt: "দুটোই দরজা যাতায়াতের"
tags: [time, wisdom, present, life]
background_image: "bataseporager.jpg"
---

দুটো দরজা...
দুটোই দরজা...
একটা যাওয়ার 
একটা ফেরত আসার...

দুই দরজার ফাঁকে কোন চিত্রকর 
এঁকে রেখেছে দিগন্তবিস্তৃত সূর্যমুখীর ক্ষেত,
সীমাহীন আকাশের এক কোনে 
চন্দনের বন.... 

একটা দরজা দিয়ে নিজেকে সাজিয়েগুছিয়ে 
যাওয়া যায় ওপারে...
সব কিছু হারিয়ে মধ্যপথ থেকে
ফিরে আসতে হয় আরেকটা দরজায়...

দুটো দরজাই জটিল... 
যাওয়ার দরজা কখন খুলবে, কেউ জানেনা,
কতবার কড়া নাড়লে ফেরার দরজা খোলে
তাও অজানা... 

দুটো দরজা, আসলে
দুটোই দরজা...
যাওয়ার এবং আসার..

দুটোই দরজা যাতায়াতের...
