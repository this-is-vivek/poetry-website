---
layout: poem
title: "এক একদিন"
genre: philosophy
date: 2025-10-01
excerpt: "এক একদিন খালি নিজেকে মনে পড়ে"
tags: [meaning, purpose, life, existence, choice]
background_image: "bataseporager.jpg"
---
এক একদিন নিজেকে খুব মিস করি...

কোথায় যেন ফেলে এসেছি নিজেকে
অবহেলায়...

কতোদিন দেখা হয়নি নিজের সাথে,
হয়নি কথার বিনিময়...
কতোদিন পানশালায় বসিনি মুখোমুখি, আর
পাশাপাশি হাত ধরে হেঁটে যাইনি
অব্যক্ত পাতা ঝরার পথে

কতোদিন নিইনি নিজের খবরাখবর...
কতোদিন জানতে চাইনি -কেমন আছে...

হারাতে হারাতে সে তবুও রয়ে গেছে
অচেনা অক্ষরের মতো প্রশ্নের বিবরে

এক একদিন খালি নিজেকে মনে পড়ে...
চেতনার ভিতরে খসে পড়ে এক নিঃসঙ্গ তারা...

নিজের কাছেই নিজে হাত পেতে দাঁড়িয়ে পড়ি...
