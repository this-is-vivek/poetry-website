---
layout: poem
title: "সুখী মানুষ"
genre: philosophy
date: 2025-09-29
excerpt: "নম্র হয় পায়ের নিচে ছায়ামানুষের ছায়া "
tags: [meaning, purpose, life, existence, choice]
background_image: "bataseporager.jpg"
---
গভীরে আছে...
অনেক গভীরে আছে ছায়ামানুষেরা....

নুড়িপাথরের মতো তারা প্রতিধ্বনি তোলে...
মুছে যাওয়া স্বরলিপির... 

যে পথের শুরু আর শেষ মিলে গেছে
দিগন্তরেখায়, সেই অবিরাম 
পাতাঝরার পথে
দুটি গাছ পাশাপাশি দাঁড়িয়ে আছে,
অনন্তের প্রেমিক প্রেমিকা... 

ক্ষোভহীন, আকাঙ্ক্ষাহীন, অনুযোগহীন
অভিমানহীন....

ছায়াবৃক্ষদের জড়িয়ে আছি,
মনে হয় যেন আমি পৃথিবীর 
সবচেয়ে বেশি 
সুখী মানুষ... 

আজকাল নিজের মতোই ছায়ারা চলে...
যেতে দিই, যেদিকে যেতে চায়...
নম্র হয় পায়ের নিচে ছায়ামানুষের ছায়া...
