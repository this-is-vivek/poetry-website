---
layout: poem
title: "ভালোবাসা কখনো কখনো"
genre: philosophy
date: 2025-09-11
excerpt: "Contemplating the nature of time and presence"
tags: [time, wisdom, present, life]
---

ভালোবাসা কখনো কখনো
একটা গোটা রক্তমাংসের মানুষকে চায়... 

মানুষটাকে আশ্চর্য সিংহাসনে বসিয়ে
যত্ন আত্তি করে, সাজায় গোছায়... 
তারপর কখন যেনো কোথায় চলে যায়...

ক্লান্তি, শ্রান্তি, রক্তের অবোধ বোধ, বিহ্বলতায়
মানুষটা বসে থাকে... বসেই থাকে.....

বসে থাকতে থাকতে থাকতে থাকতে

সমুদ্রের নোনা হাওয়ায়...
মানুষটা কখন যেনো নিঃশব্দে গলে যায়...!
