---
layout: poem
title: "উপেক্ষা"
genre: philosophy
date: 2025-09-05
excerpt: "দাবার বোর্ডের পক্ষ- প্রতিপক্ষ আমিই"
tags: [meaning, purpose, life, existence, choice]
background_image: "bataseporager.jpg"
---

উপেক্ষার একটা প্রবণতা ক্রমশ দানা বাঁধছে...
নিজেকে নিজের...
যেন যা খুব প্রয়োজন, তার বিপরীতে 
কিছু একটা করে বসি...
যেন আর নিজেকে শোনা নয়..

যেন আমি কিভাবে বেঁচে আছি, শুধু সেটুকুকেই
জানা-- বার্ড আই ভিউ...

দাবার বোর্ডের পক্ষ- প্রতিপক্ষ আমিই
ইচ্ছে করে রাজা এগিয়ে দিই
বিপক্ষের ঘরে, আর
সব কিছু ছেড়ে দাঁড়িয়ে পড়ি
সিঁড়ির মাঝ ধাপে...
উপরে উঠার বা নিচে নামার স্পৃহাহীন... 

নির্জীব ছাই, অথচ যেন কিসের বিদ্রোহ 
কিছুর প্রতি তীব্র অনীহা... 

আমি যেন সেই মানুষ যাকে কাছে রেখেও
উপেক্ষা দিয়ে অপ্রাসঙ্গিক করা যায়, তাই
দূরে রেখে প্রাসঙ্গিক করতে চায়না কেউ...

ফাঁকা জানালা দিয়ে কোন ছুটির বেলার
একটা ছবি ছুটে আসে...
একটা নীরব উপেক্ষা তাকে কুঁড়েকুঁড়ে খায়...

দেখি, তারপর মুখ ঘুরিয়ে নির্বাসনে যাই...
