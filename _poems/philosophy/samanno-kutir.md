---
layout: poem
title: "সামান্য কুটির"
genre: philosophy
date: 2025-09-05
excerpt: "নদীগুলো কবে আগেই বিক্রি হয়ে গেছে"
tags: [meaning, purpose, life, existence, choice]
background_image: "bataseporager.jpg"
---

সব নদীগুলো কবে আগেই বিক্রি হয়ে গেছে,
বনের ভিতরে গিয়ে দেখি 
গাছগুলো কারা যেনো কিনে নিয়েছে নিলামে
তাদের ছায়ারাও বিক্রি হয়ে গেছে...! 
এক চিলতে আকাশের এখন বড্ড বেশী দাম... 
সাগরের তীর ঘেষে উঠেছে রিসর্ট
সেখানে ঢেউকেলী করে সব দুর্লভ অসামান্য নারী...! 
দূর থেকে যে পাহাড়কে দেখি চূড়া ঢেকে আছে
অনন্যনীল মেঘ,
পাকদণ্ডী বেয়ে কাছে গিয়ে দেখি সব বনবাংলোরা 
পাঁচিল তুলে সশস্ত্র দাঁড়িয়ে আছে সেজেগুজে, 
যে জমিকে দেখে ভাবি এইখানে গড়া যাবে
এক সামান্য কুটির, 
সামান্য যা কিছু কানাকড়ি আছে, তাকে জুটিয়ে ফিরে দেখি
মাটি কেটে ভিত গড়ছে কোন এক অজানা রাজমিস্ত্রী...!
