---
layout: poem
title: "সহজ কথা"
genre: philosophy
date: 2025-09-05
excerpt: "সহজ কিন্তু সহজ নয় তোমায় ভালোবাসা"
tags: [meaning, purpose, life, existence, choice]
background_image: "bataseporager.jpg"
---

সহজ কথা সহজ করে বলতে কে আর পারে
সহজ কথা বলতে গেলেই কঠিন হয়ে পড়ে 

সহজ চলা সহজ বলা সহজ অনুরাগ
তাতেও দেখি ছড়িয়ে আছে স্বচ্ছ জলের দাগ

সহজ যেন সহজ নয় আর শক্ত সুতোয় বোনা
সহজ নদীর তীরে করে উপল আনাগোনা 

সহজ জীবন সহজ মৃত্যু - তার অবসর ফাঁকে
কত ফাঁকি ছড়িয়ে আছে পথের বাঁকেবাঁকে 

সহজ করে বলতে গিয়েই হোলো না আর বলা 
হারিয়ে যাওয়া নদীর পথেই আমার পথ চলা 

সহজ কিন্তু সহজ নয় তোমায় ভালোবাসা 
আঁধার থেকে আলোর দিকে আবার ফিরে আসা..!
