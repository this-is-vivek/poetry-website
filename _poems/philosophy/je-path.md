---
layout: poem
title: "যে পথে আসি, সে পথেই ফিরে যাওয়া"
genre: philosophy
date: 2025-10-07
excerpt: "বিচ্ছেদও তো গতানুগতিক"
tags: [meaning, purpose, life, existence, choice]
background_image: "bataseporager.jpg"
---
যে পথে আসি, সে পথেই ফিরে যাওয়া....

কিছুটা পথ চড়াই-উৎরাই 
কিছুটা পথ সমতল
কিছুটা পথ রোদ, মেঘ, বৃষ্টি 
কিছুটা পথ নহবত, শুঁড়িখানা 
কিছুটা পথ বসা, কিছুটা পথ হামাগুড়ি 
কিছুটা পথ হাতে-হাত, কিছুটা পথ 
হাতের ভিতর বালি....

কিছুটা পথ শুরুর কাছে
কিছুটা পথ শেষের কাছে বাঁধা... 

যে পথেই আসো, যে পথেই ফিরে যাও...
একা-একা...  একা-একা.... 

বিচ্ছেদও তো গতানুগতিক
একি পথে আসা আর ফিরে যাওয়া....
