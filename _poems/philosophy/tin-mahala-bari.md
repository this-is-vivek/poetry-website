---
layout: poem
title: "তিনমহলা বাড়ি"
genre: philosophy
date: 2025-09-05
excerpt: "বৃষ্টির সন্ধ্যায়"
tags: [meaning, purpose, life, existence, choice]
background_image: "bataseporager.jpg"
---

তিনমহলা বাড়িটি এখনো আমার মতোই
রাত্রি জাগে...
তিনমহলা বাড়িটি আমারই মতো ঘুম থেকে ওঠে
দিনের মধ্যভাগে...

তিনমহলা বাড়িটি আমারই মতো মধ্যরাতে
জানালা খুলে চেয়ে থাকে আকাশের দিকে
তাকাতে তাকাতে তাকাতে তাকাতে
আমারই মতো তার দৃষ্টি হয়ে আসে ফিকে

তিনমহলা বাড়িটি এখনো আমারই মতো 
জুঁইফুল ফোটায় তার ছাদে
স্মৃতির কার্নিশ ঝরায় চোরা ফাটলের
জল আর হাওয়ার বিবাদে

তিনমহলা বাড়িটিতে কে যেন থাকতো,
এখন কে থাকে কী জানি
এখনও বৃষ্টির সন্ধ্যায় তিনমহলা বাড়িটির রঙ
হয়ে যায় উদাসীন নীল আসমানী...!
