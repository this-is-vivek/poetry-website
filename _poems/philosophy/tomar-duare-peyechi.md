---
layout: poem
title: "তোমার দুয়ারে পেয়েছি"
genre: philosophy
date: 2025-09-14
excerpt: "বিরহ, আশংকা ও মাধবের প্রতি আকুলতা নিয়ে লেখা কবিতা"
tags: [বিরহ, মাধব, মন, দর্শন, বাংলা]
---

তোমার দুয়ারে পেয়েছি
গেরুয়া বসন
অঙ্গের তিলক মাটি
রক্তচন্দন...
কিভাবে রাঙাই মাধব 
বিরহী এ মন 

কিভাবে বাঁধি গো বলো
একতারাতে সুর
চপল ছন্দে চলা 
পায়ের নুপুর 
গেরুয়া আঁচলে বাঁধা
তপ্ত সমুদ্দুর... 

পেয়েও হারাই, মাধব
তাই এতো ভয়
দ্বিধা দ্বন্দ আশংকা ভীতি 
অযুত সংশয় 
মনকে রাখতে চাই যার আশ্রয়ে 
যেন সে আমার নয়...!