---
layout: poem
title: "দৃশ্য হতে দৃশ্যান্তরে"
genre: philosophy
date: 2025-10-10
excerpt: "মানুষের কথা তার হৃদয়ের মতোই ভঙ্গুর"
tags: [meaning, purpose, life, existence, choice]
background_image: "bataseporager.jpg"
---
এই দৃশ্যে আমি দ্বিধা-দ্বন্দে পড়ে যাই
স্বগত না জনান্তিকে আমার সংলাপ ! 
আমি বিনম্র কন্ঠে ঈশ্বরকে বলি
আমার সব কথা পৌঁছে দিতে 
অলকানন্দার বুকে..... 

শূন্য প্রেক্ষাগৃহে একটা শাদা পায়রা 
ডানা ছটফট করে উড়ে বেড়ায়... 
আমার গলা থেকে শব্দোত্তর আর্তনাদ 
ছড়িয়ে পড়ে নিস্তব্ধতার দিকে....

মানুষের কথা তার হৃদয়ের মতোই ভঙ্গুর
দৃশ্যাবতরনে ভেঙে পড়ে বারবার....!
