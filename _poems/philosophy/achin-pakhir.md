---
layout: poem
title: "অচিন পাখির গান"
genre: philosophy
date: 2025-09-05
excerpt: "আমার দুহাতে পায়ে চন্দনের আঘ্রাণ"
tags: [meaning, purpose, life, existence, choice]
background_image: "bataseporager.jpg"
---

১
সাঙ্গ হোলো যেন নির্ধারিত সব কাজ
শান্ত নদী এক নিভৃতে দিয়েছে ইশারা
তরীখানি নিয়েছে ময়ূরকন্ঠী-নীল সাজ
প্রতীক্ষা এখন, কখন দেবে সে কড়া নাড়া

২
বুকের উপর জমে উঠছে শ্বেত ফুল
তবুও বাতাস চঞ্চল কী দুঃখ ব্যথায়
এতো ফুল দেখিনি তো আগে... 
সর্বাঙ্গে শ্বেতপুষ্প কখন যেন দেয়...! 

৩
যজ্ঞ এক এখনো জেগে আছে
দূর্বাঘাস, বিল্বপত্র, ঘৃত, অগ্নি, আরুণী
আমার দুহাতে পায়ে চন্দনের আঘ্রাণ
বাতাসে বাতাসে সমাহিত সামগান ধ্বনি.... 

৪
সমাধি জুড়ে গজিয়ে উঠেছে 
কোমল সবুজ দূর্বাঘাসের সংসার 
একটা অপরিজিতা.. অজস্র নীল ফুল ফুটিয়ে
চেয়ে আছে দিগন্তপারের রূপকথায়, 
ছোট্ট এক অচিন পাখির গলায়
আমি ছড়িয়ে দিয়েছি ভোরের সুর,গান... 
খুব সখ ছিলো ---
এভাবে শোনাতে গান নীপবিথি তলে--
পথ শেষের পথ প্রান্তরে .... !
