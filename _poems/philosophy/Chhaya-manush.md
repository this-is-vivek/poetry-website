---
layout: poem
title: "ছায়া-মানুষ"
genre: philosophy
date: 2025-09-05
excerpt: "গুটিসুটি ফিরে আসি দিনশেষে"
tags: [meaning, purpose, life, existence, choice]
background_image: "bataseporager.jpg"
---
যেকোনো দিকেই যাওয়া যেতে পারতো...

যে কোনো সবুজ দ্বীপে,  যেকোনো 
জোনাকির উপত্যকায়, যেকোনো 
উৎসবের মহল্লায়...

অথচ, যেখানেই যাই... যতদূরেই যাই
গুটিসুটি ফিরে আসি দিনশেষে...

আসলে, জানালার একফালি আকাশের দিকে
মুখ করে, একটা ৫৫ বছরের পুরানো
আঁকাবাঁকা ছায়া বিছানায় শুয়ে আছে। 
তার মাথার কাছে ইনহেলার, এস্পিরিন, এন্টাসিড
এলপ্রাজোলাম আর শুকিয়ে আসা কিছু জুঁইফুল... 

সে এই ঘর, এই বিছানা,  এই জানালা ছেড়ে 
কোথাও যেতে চায়না...

আমিই বা কি করে তাকে ছেড়ে যাই...
সেই কবেকার রোদ-বৃষ্টি-মেঘ 
ছায়া-আলো-অন্ধকারের সম্পর্ক আমাদের...
