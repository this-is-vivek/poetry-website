---
layout: poem
title: "এ বসন্ত ও আমাকে কাঁদিয়ে গেলো"
genre: stories
date: 2025-09-16
excerpt: "তোমার আমার দেখার মুহুর্তটি"
tags: [forest, trees, sanctuary, peace, solitude]
background_image: "bataseporager.jpg"
---

অবিস্মরণীয় হয়ে থাকবে তোমার আমার দেখার মুহুর্তটি। কন্ঠহারা এক কোকিল ঘুরে বেড়ালো বসন্তের আঙিনায়। ভিতরে ঢেউয়ের প্রবল উচ্ছ্বাস অথচ সংযম হারায়নি কোনো নদী। অনেকগুলো রঙ খেলা করছিলো গাছের পাতায় পাতায়, বুনোফুলে, উদাসীন আকাশের বুকে। হংসবলাকার ডানায় উঠে এলো যুগে যুগে আমাদের মিলন আর বিরহের উপাখ্যান। 

জীবন যখন সম্ভব অসম্ভবের উর্দ্ধে উঠে আসে, সেইখান থেকে শুরু হয় নতুন পথচলা। একটা নদী হঠাৎ ডানা মেলে উড়ে যায় পূবের দিগন্তে। একটা পাহাড় মাথা নিচু করে খুলে দেয় তার পথ। একটা অচেনা শহর সব পথিক কে দিয়ে যায় তাদের প্রার্থিত ঠিকানা। 

তোমার দু চোখে ছিলো অস্পষ্ট মেদুর জলছাপ। এ বসন্ত ও আমাকে কাঁদিয়ে গেলো...!
