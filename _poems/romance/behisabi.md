---
layout: poem
title: "কিছুদিন বেহিসেবী হও"
genre: romance
date: 2025-09-27
excerpt: "প্রেম থেকে অপ্রেম বেশি হোক"
tags: [forest, trees, sanctuary, peace, solitude]
background_image: "bataseporager.jpg"
---
কিছুদিন বেহিসেবী হও

বামের পাতা রাখো ফাঁকা 
ডানের পাতা ভরে দাও,
এ গাছ - ও গাছ ঝাঁকাও
প্রেম থেকে অপ্রেম বেশি হোক
কিছুদিন হাবুডুবু খাও...
পথ উল্টে দিয়ে খানাখন্দ পার করো

কিছুদিন মাতাল হও
কিছুদিন নাস্তিক 
কিছুদিন স্বৈরাচারী হও
কিছুদিন আত্মঘাতী 

কিছুদিন উদ্দেশ্যহীন 
ঠিকানাবিহীন কিছুদিন 
কিছুদিন তীব্র রঙ হও
কিছুদিন বেরঙিন

বেহিসাবি হও-- বেহিসেবী হও
আর কতোদিন... আদিম গহ্বরে... 

নিয়মকানুন ভেঙে ফেলে
মানুষকে কাছে-দূরে ঠেলে কিছুদিন

একাকী হও, নিঃসঙ্গ -- নির্ভার...
