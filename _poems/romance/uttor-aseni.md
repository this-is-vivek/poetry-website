---
layout: poem
title: "সৃষ্টির থেকে দূরে সরে আছি"
genre: romance
date: 2025-09-16
excerpt: "মৃত্যুকে করেছে মহীয়ান"
tags: [forest, trees, sanctuary, peace, solitude]
background_image: "bataseporager.jpg"
---
উত্তর আসেনি...
আটচল্লিশ বছর কেটে গেছে... 

অশতিপর বৃক্ষের মতো 
মাথা নুয়ে গেছে, মৃত্তিকার বুকে...
পাঁজর জুড়ে শেষ পৌষের বাতাস,
বিপর্যস্ত হয়ে পড়ে মাঝেমাঝে 
হৃদয় মগজের যোগাযোগ... 

সব পথ বাতিল হয়েছে, নিভে গেছে সব
ট্রাফিক সিগনাল...
জীর্ণ হয়েছে পৃথিবীর সব 
পারাপারের সাঁকো 

এখনো অপেক্ষায় আছো...!
উত্তর আসার কী কথা ছিলো ? 

উত্তর আসেনি... 

কি যেন প্রশ্ন ছিলো...  কার কাছে...?
