---
layout: poem
title: "আসছো কবে"
genre: romance
date: 2025-09-16
excerpt: "রাতের তারার নীরব কলরবে"
tags: [forest, trees, sanctuary, peace, solitude]
background_image: "bataseporager.jpg"
---

-- আসছো কবে....
বসন্তের এই মহোৎসবে 
অপেক্ষার এ পথ পেরিয়ে 		ঝরা পাতার সুর ছড়িয়ে 
ঈষান কোনের পথটি ধরে 		অচিন পাখির সুরে সুরে 
ভোরের সহজ কোমল রঙে 		আছড়ে পড়া ঢেউয়ের ঢঙে 
আকাশ করে মুখরিত 			বাতাস করে উচ্ছ্বসিত 
মঞ্জুরিত পলাশ পল্লবে 
    আসছো কবে...? 

     আসছো কবে.... 
    রাতের তারার নীরব কলরবে
কবির খাতার কল্পনাতে নীরব ঘন আঁধার রাতে
জুঁইয়ের মালা জড়িয়ে খোঁপায় মাধবীলতা জড়িয়ে পায়
ব্রজবুলির আখর হয়ে 	কবিতার ছন্দে লয়ে
কুড়িয়ে পাওয়া বাণীর মতো মেঘের মতো, নদীর মতো 
জমিয়ে রাখা ব্যথার বৈভবে
আসছো কবে...? 

আঁধার রাতে মূকবধির এই কাব্যকথার মাতাল বহ্নুৎসবে 
          রাত জড়ানো নেশার মতো আসছো কবে...?
